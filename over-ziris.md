---
layout: about
header: header--white
title: over ziris kunst en fotografie
---
Ziris is een kunsteducatieve organisatie in Utrecht. 
Ziris biedt cursussen aan op het gebied van kunstgeschiedenis in combinatie met fotografie en beoogt een verbinding te maken tussen kunsttheorie en praktijk.

## visie

Ieder mens heeft creatieve eigenschappen. Creatieve ontwikkeling geeft je vrijheid, ruimdenkendheid en een sterkere plaats in de wereld. Dit gebeurt al door naar kunst te kijken, en wordt nog sterker door zelf kunstzinnig werk te maken.

## de docente

Na het behalen van mijn doctoraal kunstgeschiedenis in 1984 heb ik een aantal jaren gewerkt als docente kunst- en cultuurgeschiedenis aan de Hoge School voor de Kunsten in Utrecht. Daarnaast was ik aan het werk als fotografe, zowel in opdracht als autonoom. Mijn interesse in mijn vrije werk gaat vooral uit naar portretfotografie. Ik heb een aantal keren geëxposeerd. Het thema in mijn vrije werk is ‘identiteit’. Dit heeft onder meer geresulteerd in de uitgave van mijn boek Alleen in het land (2002).

Vanaf 2006 geef ik cursussen fotografie die ik zelf ontwikkel. Van belang acht ik de combinatie tussen theorie en praktijk, tussen kunstgeschiedenis en fotografie.

In 2011 heb ik aan de Universiteit van Utrecht een module esthetiek gevolgd aan de faculteit wijsbegeerte. Vragen over universele waarden en persoonlijke smaak zijn voor mij
hiervoor een drijfveer geweest.

![Cecilia Kocsis](/assets/img/untitled-2.jpg)

## expositie

In samenwerking met Zimihc Stefanus is er eens per jaar, in januari, een groepsexpositie van het werk van de cursisten. De expositie van dit jaar ‘Van A tot Z van architectuur tot zelfportret’ was veelbezocht en een groot succes.

## excursie

Twee keer per jaar is er een foto-excursie. We gaan samen fotograferen op
Interessante fotografische locaties. Diverse fotografische disciplines kunnen onderwerp zijn van een excursie. Zoveel mogelijk diversiteit is hierbij het uitgangspunt.
