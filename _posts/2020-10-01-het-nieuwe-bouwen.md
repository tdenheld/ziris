---
title: het nieuwe bouwen
date: 2020-10-01T06:58:55.753Z
visible: true
category: volwassenen
type: excursie
description: Ontdek het markante gebouw Zonnestraal in Hilversum en de prachtige
  omliggende natuur door inspirerende fotografische opdrachten te maken tijdens
  de excursie op 7 februari aanstaande.
thumb: /assets/img/zonnestraal_hilversum_thumb.jpg
img: /assets/img/zonnestraal_hilversum_groot.jpg
caption: "Rijksmonument Sanatorium Zonnestraal Hilversum © Arjandb "
amount: eenmalig
time: 13.30 - 16.30
start: zondag 7 februari 2021
location: Sanatorium Zonnestraal, Loosdrechtse Bos 7, Hilversum
price: "39.50"
inc: fotografische opdrachten en versnapering
---
Tijdens de excursie krijg je verschillende soorten fotografische opdrachten, waaronder architectuurfotografie en natuurfotografie. Daarbij krijg je ook kunsthistorische informatie om gericht met je opdracht aan de slag te gaan. We bespreken de foto's die je hebt gemaakt in de Brasserie onder het genot van een versnapering. We vergelijken elkaars foto's en bekijken de verschillende oplossingen. Eventueel is er een vervolg mogelijk waarbij een gemeenschappelijke presentatie tot de mogelijkheden behoort.

Zonnestraal is in 1928 ontworpen door Jan Duiker, Bernard Bijvoet en Jan Gerko Wiebenga, als zorgcomplex voor tuberculosepatiënten van de Algemene Nederlandse Diamant-bewerkersbond (ANDB).De opdrachtgever koos voor de architectuur van het Nieuwe Bouwen in gladde en gemakkelijk te reinigen materialen: beton, glas en staal.  Het is een open gebouwencomplex met veel licht en lucht.

Het voormalige sanatorium ligt in een gevarieerd landschap van bos en heide. Volop zonlicht vanuit het zuiden en de geur van dennenbomen waren essentieel voor het herstelproces van de tuberculosepatiënten

Bijzonder en bepalend gegeven van Zonnestraal is haar ligging in de overgang van het laagveengebied van Loosdrecht naar de dekzandgronden van de Utrechtse Heuvelrug, de Hoorneboegse Heide en buitenplaats op de verhoging in het landschap Hoorneboeg. Dit gaat gepaard met (naar Nederlandse begrippen) enorme hoogteverschillen. Bron: https://www.zonnestraalhilversum.nl